---
slug: innreisekrav
published: true
updated: 2025-05-20T08:15
title: Innreisekrav
excerpt: Få oversikt over dagens innreiseregler til Thailand. Informasjon om
  visum, vaksinekrav, covid-19 og andre nødvendige dokumenter for norske
  reisende.
prev: false
next: false
---
Thailand har i 2024 og 2025 opprettholdt en stabil situasjon når det gjelder covid-19. Selv om det fortsatt finnes enkelte tilfeller av covid, er det ikke lenger ansett som en kritisk trussel. Landet har gjenåpnet fullt for turisme, og restriksjoner er fjernet.

### TDAC - Thailand Digital Arrival Card

Dette er en digital løsning for det som tidligere var kjent som TM6, ankomstkortet man før fyllte ut for hånd før innreise.  
Du kan fylle inn dette fra og med 3 dager før ankomst til Thailand.

Det gjøres på den [offisielle TDAC nettsiden](https://tdac.immigration.go.th/arrival-card/#/home)

## Covid

### Trenger man vaksine for å reise til Thailand?

Nei. Det er **ikke krav om covid-19 vaksine** for innreise til Thailand. Du trenger heller ikke fremvise testresultater eller helsedokumentasjon. Dette gjelder både for turister og reisende på langtidsvisum.

Selv om det ikke kreves, anbefales det fortsatt å være vaksinert for egen sikkerhet – særlig hvis du tilhører en risikogruppe.

### Bruk av munnbind og lokale tiltak

*   Bruk av munnbind er **frivillig**, men mange bruker det fortsatt i offentlig transport og sykehus.
    
*   Det kan være lokale anbefalinger i enkelte provinser, spesielt ved store arrangementer.
    
*   Du kan bli bedt om å bruke munnbind ved besøk til sykehus, myndighetskontorer og helseinstitusjoner.
    

### Ved sykdom i Thailand

Dersom du får symptomer eller tester positivt for covid-19 i Thailand, anbefales det at du holder deg isolert og følger eventuelle lokale retningslinjer. Myndighetene oppfordrer til ansvarlig oppførsel, men det er ingen krav om karantene per april 2025.

## Innreisetips

*   Sørg for at reiseforsikringen din dekker sykdom under oppholdet
    
*   Ha med eventuelle medisiner hjemmefra, inkludert febernedsettende og hurtigtester hvis ønskelig
    
*   Sjekk med flyselskapet ditt – noen kan fortsatt ha egne regler