---
slug: turist.visumfritt
published: true
updated: 2025-05-20T08:16
title: Visumfritt
excerpt: "Du kan dra uten Visum til Thailand! "
prev: false
next: false
---
Nordmenn som reiser til Thailand har muligheten til å dra nytte av visumfritak, som tillater opphold i landet i inntil 30 dager. Dette gjelder både for nordmenn som ankommer via fly og de som krysser landegrenser inn til Thailand.  
**Merk:** Du kan kun komme inn over landegrensene 2 ganger på visumfritak i løpet av et kalenderår.

Det er viktig å merke seg at visumfritaket kun gjelder for kortere turistopphold, og det tillater ikke arbeid eller forretningsaktiviteter i Thailand. Hvis du har planer om å jobbe eller oppholde deg i landet i mer enn 30 dager, må du søke om et passende visum på forhånd.

| Varighet | Pris | Kan forlenges? |
| --- | --- | --- |
| 30 dg | \-  | 30 dg |

### Før Avreise

Når du reiser visumfritt til Thailand **kan** du bli spurt om en **utreisebillett** av flyselskapet du reiser med.  
Om du ikke har dette kan flyselskapet nekte deg å bli med flyet.  
Denne utreisebilletten må ha en avreisedato innenfor de 30 visumfrie dagene.

Det kan være en flybillett, bussbillett eller lignende, så lenge det er en bekreftelse på at du reiser ut av landet igjen innen 30 dager.

Du kan også bruke en tjeneste som f.eks. [OnwardTicket](https://go.norskithailand.info/onwardticket) som gir deg en gyldig billett på ønsket dato til en rimelig pris.

### Viktig

Immigrasjons-offiseren **kan** nekte deg adgang til Kongeriket dersom de mistenker du bor i Thailand og regelmessig bruker visumfritt opphold når du ankommer.  
Noen immigrasjons-offiserer opererer også med en maksperiode på 90 dager i løpet av 6 måneder.

## Utvide oppholdet?

Du kan utvide et visumfritt opphold med ytterligere 30 dager ved å dra til et av Thailands immigrasjonskontorer. **MERK:** I Bangkok må du dra til [IT Square LAK SI](https://g.co/kgs/a6jYky) og **ikke hovedkontoret** for å søke om utvidet opphold når du er i Thailand på visumfritt opphold.

**Krav til dokumentasjon**

*   Kopi av bildesiden i passet
*   Kopi av innreisestempelet i passet
*   2x passfoto
*   Søknadspapirer (finnes hos immigrasjonskontorene)
*   1900 THB
*   Og litt tålmodighet og et smil. :)

* * *

Det er køsystem, og begrenset antall kølapper hver dag.