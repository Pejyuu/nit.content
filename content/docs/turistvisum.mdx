---
slug: turist.visum
published: true
updated: 2025-05-20T08:16
title: Turistvisum
excerpt: "Du kan søke på 60 dagers turistvisum til Thailand. Men du kan og søke
  på multi-entry visum med gyldighet i 6 måneder. "
prev: false
next: false
---
Thailand er et av de mest populære reisemålene blant nordmenn, og det finnes flere ulike visumalternativer for turister.  
Turistvisumet er et godt valg for deg som ønsker dra på besøk til Thailand, men ønsker noe sikrere enn visumfri innreise.

1.  Både visumfri innreise og turistvisum gir nå 60 dagers opphold. Reglene kan endres uten forvarsel.
    

## Single-Entry

Turistvisum gir deg opphold i 60 dager i Thailand.  
Det er mulig å forlenge dette visumet med 30 dager på immigrasjonskontoret i Thailand.

| Varighet | Pris | Kan brukes flere ganger | Kan forlenges? |
| --- | --- | --- | --- |
| 60 dg | 350,- | Nei | 30 dg |

## Multiple-Entry

Dette visumet gir deg muligheten til å reise inn og ut av Thailand flere ganger i løpet av en gyldighetsperiode på opptil 6 måneder.  
Hver gang du reiser inn i Thailand, får du opphold på 60 dager. Etter dette må du forlate landet eller forlenge visumet på immigrasjonskontoret.  
Du kan forlenge med maksimalt 30 dager for hver innreise til Thailand.

Timer du dette visumet riktig, kan du få opp mot 9 måneder totalt ut av visumet.

| Varighet | Pris | Kan brukes flere ganger? | Kan forlenges? |
| --- | --- | --- | --- |
| 60 dg pr innreise | 1700,- | Ubegrensede innreiser over 6 mnd | 30 dg |

## Hvordan søke?

Gå til [Thai E-Visa](https://www.thaievisa.go.th/) for å søke på turistvisum.  
Vi anbefaler å bruke en datamaskin med [Google Chrome](https://www.google.com/chrome/) som nettleser for å gjennomføre denne søknaden.

**Dokumentasjonskrav**

*   Pass med gyldighet på minst 6 mnd 
*   Fotografi av søkeren, tatt innenfor de siste 6 mnd 
*   Bevis på reise, f.eks. en flybillett betalt i sin helhet  
    <small>For Multiple Entry må du ha **minst to sett** med innreise og utreisebilletter</small>  
*   Utreisebillett innen 60 dager etter ankomst  
    <small>Ikke håndhevet ofte, men det står i MFA sine forskrifter som et krav</small>
*   Dokumentasjon på tilstrekkelig økonomi:  
    *   20 000 Baht per person eller 40 000 Baht per familie    
    *   For Multiple Entry: 200 000 Baht per person, eller 400 000 Baht per familie (de siste 6 mnd)     
*   Bevis på overnatting
    

## Forlenge oppholdet?

Du kan utvide et visumfritt opphold med ytterligere 30 dager ved å dra til et av Thailands immigrasjonskontorer.

**Dokumentasjonskrav**

*   Kopi av bildesiden i passet
*   Kopi av innreisestempelet i passet
*   Kopi av ditt elektroniske visum, evt. kopi av visumsiden i passet ditt
*   2x passfoto
*   Søknadspapirer (finnes hos immigrasjonskontorene)
*   1900 THB  
*   Og litt tålmodighet og et smil. :)
    

Det er køsystem hos enkelte av immigrasjonskontorene, og begrenset antall kølapper hver dag.