---
published: true
date: 2025-05-13
author: marianneh
slug: trenger-jeg-visum-for-å-reise-til-thailand
title: Trenger jeg visum for å reise til Thailand?
categories: visum
cover: ../media/visafree.jpeg
excerpt: Om du trenger visum eller ikke kommer helt ann på hva du skal og hvor
  lenge du ønsker å bli i Thailand.
---
## **Kort oppsummert**

Nei, du trenger i utgangspunktet ikke visum for å reise til Thailand som nordmann – så lenge du bare skal være der i opptil **60 dager**.

## **Visumfri innreise (60 dager)**

Norske statsborgere kan reise visumfritt til Thailand i inntil **60 dager** dersom de:

*   Har returbillett eller videre reise innen 60 dager
    
*   Har pass som er gyldig i minst 6 måneder ved innreise
    

### **Viktig å vite:**

*   Du må kunne vise at du har nok penger (minst 20 000 baht per person)
    
*   Du har ikke lov til å jobbe, tjene penger eller drive med frivillig arbeid
    
*   Hvis du har en litt “shady” historikk – for eksempel tidligere brudd på visumreglene eller mange visumfrie innreiser på kort tid – kan du risikere å bli nektet innreise.  
    _I slike tilfeller kan det være smartere å søke om_ **_turistvisum_** _på forhånd._
    

## **Ønsker du å bli lenger?**

Hvis du vil bli lenger enn 60 dager, har du noen alternativer:

### **1\. Forlengelse av visumfritt opphold**

Du kan søke om 30 dagers forlengelse hos et immigrasjonskontor i Thailand. Det koster 1 900 baht og kan som regel bare gjøres én gang per innreise.

### **2\. Turistvisum (60 + 30 dager)**

Siden turistvisum og visumfri innreise nå gir samme lengde på oppholdet, er dette mest aktuelt hvis du har hatt mange visumfrie innreiser tidligere. Å ha et visum kan gjøre det lettere å komme inn igjen, siden det viser at du planlegger reisen litt mer formelt – men det finnes fortsatt ingen garanti.

## **Skal du jobbe, bo eller besøke familie?**

Da trenger du riktig type **Non-Immigrant visum**:

*   **Non-O** – for deg som er gift med en thai, er pensjonist, gjør frivillig arbeid eller lignende
    
*   **Non-B** – for arbeid og business
    
*   **DTV-visum** – for digitale nomader som jobber på nett, og for deg som ønsker å oppleve Thailands "soft power"-kultur eller få medisinsk behandling
    

## **Hva betyr det i praksis?**

Som **Norsk Turist** kan du dra til Thailand i opptil **60 dager** uten å søke visum først. Men hvis du vil bli lenger, jobbe eller besøke familie, bør du søke visum på forhånd. Reglene kan endre seg, så husk å sjekke oppdatert informasjon før du reiser.