---
published: true
date: 2025-05-23T12:21
author: marianneh
slug: innskrenking-av-cannabis-bruk-i-thailand
title: Innskrenking av Cannabis-bruk i Thailand?
categories: nyheter
cover: /src/cms/content/media/cannabis-buds.jpg
excerpt: "Thailand strammer inn cannabislovene: Salg av tørkede cannabisblomster
  begrenses til medisinsk bruk med resept. Hva betyr dette for rekreasjonell
  bruk?"
sharing:
  og_image: /src/cms/content/media/cannabis-buds.jpg
  twitter_image: /src/cms/content/media/cannabis-buds.jpg
  twitter_card: summary_large_image
---
Ifølge [The Nation](https://www.nationthailand.com/health-wellness/40050336) har Departementet for Tradisjonell Thailandsk og Alternativ Medisin (DTAM) godkjent et revidert forslag for regulering av cannabis. Forslaget innebærer at salget av tørkede cannabisblomster, såkalte "buds", begrenses til personer med gyldig resept – noe som effektivt setter en stopper for rekreasjonelt bruk.

Dette betyr at kjøp kun vil være tillatt for dem med resept fra sertifiserte fagpersoner, som leger, tannleger, farmasøyter, utøvere av tradisjonell thailandsk medisin og folkemedisinere.

En resept vil kunne tillate inntil 30 gram cannabis per måned for medisinsk bruk, tilsvarende omtrent én gram per dag. Ifølge DTAM er dette i tråd med gjennomsnittlig medisinsk bruk basert på departementets egne data.

Lisensene for de sertifiserte fagpersonene skal fortsatt fornyes hvert tredje år, men det foreslås nå at DTAMs generaldirektør får myndighet til å avslå fornyelser for fagpersoner eller virksomheter med en historikk av lisenssuspensjoner.

\---

Hvorvidt dette faktisk vil påvirke cannabisbruken i praksis, gjenstår å se. Personlig tror jeg dette er en vanskelig katt å få tilbake i sekken – og det er vel fortsatt mulig at Thailand nok en gang velger å ikke iverksette de foreslåtte endringene i det hele tatt.