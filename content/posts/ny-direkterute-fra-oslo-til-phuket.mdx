---
published: true
date: 2025-07-04T19:49
author: marianneh
slug: ny-direkterute-fra-Oslo-til-Phuket
title: Ny direkterute fra Oslo til Phuket
categories: reise
cover: /src/cms/content/media/Norse-787-9-1.jpg
allow_comment: true
excerpt: Direkterute fra Oslo til Phuket med Norse fra november 2025 –
  enklere reise til Thailand.
---
# Ny direkterute fra Oslo til Phuket

**Norse lanserer ukentlig helårsrute direkte til Phuket – første avgang i Desember 2025**

Fra og med 8 Desember 2025 blir det enklere enn noen gang å reise fra Norge til Thailands tropiske sør. Norse har nemlig annonsert en ny direkterute mellom Oslo lufthavn (OSL) og Phuket International Airport (HKT).

Dette er en stor nyhet for både feriereisende og fastboende nordmenn i Thailand. Ruten vil opereres ukentlig gjennom vinteren og frem til April.

> – Thailand er en klar favoritt blant nordmenn, spesielt i vinterhalvåret. Nå gjør Norse det enklere for både feriereisende og de som besøker familie.

## Når?

- **Oppstart:** 8. Desember 2025
- **Hyppighet:** Én gang i uken  
- **Avgang fra Oslo:** Søndag  
- **Retur fra Phuket:** Mandag  
- **Reisetid:** Cirka 11 timer direkte

- **Greit å merke seg at dette er en vinterrute frem til og med 8 April 2026**

Dette gir reisende en mer sømløs og komfortabel reiseopplevelse sammenlignet med mellomlandinger i Europa eller Midtøsten.

## Hva betyr dette for nordmenn i Thailand?
For de mange nordmenn som har valgt Thailand som sitt andre hjem – enten som pensjonister, langtidsboende eller med thailandsk familie – gir denne ruten både fleksibilitet og økt tilgjengelighet. Det er spesielt positivt for folk bosatt i områder som Phuket, Krabi og Phang Nga.

Den nye ruten kan også gjøre det enklere å få besøk fra Norge, og ikke minst være et godt alternativ for jule- og vinterferiereiser.

## Billetter
Billetter er allerede lagt ut for salg på [Norse sine nettsider[(https://flynorse.com/nb-NO).

## Lenke til pressemeldingen
For mer informasjon, se den offisielle pressemeldingen fra Norse via NTB:  
[https://kommunikasjon.ntb.no/pressemelding/18591810/apner-ny-direkterute-til-phuket](https://kommunikasjon.ntb.no/pressemelding/18591810/apner-ny-direkterute-til-phuket)
