---
published: true
date: 2025-06-26T23:41
author: marianneh
slug: cannabis-resept-thailand-2025
title: Cannabis blir nå reseptbelagt (gjeldende fra juni 2025)
categories: nyheter
cover: /src/cms/content/media/cannabis-forbidden.jpg
allow_comment: true
thread_id: 27
excerpt: Thailand har vedtatt nye regler som reklassifiserer cannabis som et
  reseptbelagt narkotikum. Fra juni 2025 er rekreasjonsbruk forbudt, og kun
  medisinsk bruk med godkjent resept er tillatt.
sharing:
  og_image: /src/cms/content/media/cannabis-forbidden-share.jpg
---
Etter at cannabis ble avkriminalisert i 2022 og solgt fritt i tusenvis av butikker over hele Thailand, har myndighetene nå valgt å stramme inn. Fra og med juni 2025 er cannabisblomster reklassifisert som et reseptbelagt narkotikum. Her er oversettelsen av den [offisielle kunngjøringen](https://ratchakitcha.soc.go.th/documents/76076.pdf) i [Royal Gazette](https://ratchakitcha.soc.go.th/).

### Sammendrag av dokumentet:

*   **Utstedt av**: Thailands helsedepartement
*   **Publisert**: [25\. juni 2025 i Royal Gazette](https://ratchakitcha.soc.go.th/documents/76076.pdf)
*   **Status**: Trer i kraft fra og med publiseringsdato, med mindre annet er spesifisert

### Cannabis føres tilbake som kontrollert stoff

Cannabisblomster (buds) er nå ført opp som et narkotisk stoff under **Kategori 5** i narkotikalisten, når det gjelder ikke-medisinsk bruk.

### Når er bruk fortsatt tillatt?

Cannabis kan nå kun brukes eller besittes under følgende betingelser:

a) Du har resept fra en autorisert thailandsk lege  
b) Det inngår i et godkjent medisinsk behandlingsprogram  
c) Det håndteres av helsemyndigheter eller godkjente forskningsinstitusjoner  
d) Det brukes til utdanning eller forskning etter godkjenning  
e) Det inngår i veterinærbehandling eller industriell bruk med særskilt tillatelse  
f) Det omsettes eller oppbevares av aktører med medisinsk lisens og statlig godkjenning

### Forbudt uten særskilt tillatelse

*   Rekreasjonsbruk
*   Privat besittelse
*   Hjemmedyrking
*   Salg uten medisinsk lisens
*   Nettsalg eller bruk av automater

### Tidslinje for innføring

*   Loven trådte formelt i kraft [25\. juni 2025 med publiseringen i Royal Gazette](https://ratchakitcha.soc.go.th/documents/76076.pdf)
*   Det forventes en **overgangsperiode** for eksisterende virksomheter, men detaljene er ennå ikke klart definert i dette dokumentet
*   Full håndheving kan skje i løpet av høsten 2025, og mange venter på oppfølgende forskrifter