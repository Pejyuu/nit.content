---
published: true
date: 2025-05-24T20:21
author: marianneh
slug: thailand-et-trygt-reisemal-for-kvinner
title: Thailand i kåring som trygt reisemål for kvinner
categories: reise
cover: /src/cms/content/media/backpacker-lady.jpg
allow_comment: false
excerpt: Thailand er kåret til et av verdens tryggeste reisemål for kvinner som
  reiser alene – og havner på en solid 8. plass globalt.
sharing:
  og_image: /src/cms/content/media/backpacker-lady.jpg
  twitter_image: /src/cms/content/media/backpacker-lady.jpg
---
## Thailand blant verdens tryggeste reisemål for kvinner som reiser alene

Flere kilder – blant annet [The Nation](https://www.nationthailand.com/news/tourism/40050385), [Thailandske myndigheter](https://www.thaigov.go.th/news/contents/details/96725) og [Bangkok Post](https://www.bangkokpost.com/life/travel/3033401/thailand-given-top-10-safety-rating-for-female-solo-travellers) – melder at Thailand har havnet på topp 10-listen over verdens tryggeste reisemål for kvinner som reiser alene.

Det er forsikringsselskapet **Everly** som står bak rangeringen, hvor Thailand kapret en solid 8. plass.

Undersøkelsen vurderte faktorer som drapsrate, trygghet på kvelds- og nattetid, samt holdninger til vold mot kvinner. Øverst troner Spania med en poengsum på 89 av 100 – men Thailand følger altså hakk i hæl blant noen av Europas mest besøkte land:

1.  Spania
2.  Østerrike
3.  Italia
4.  Polen
5.  Storbritannia
6.  Frankrike
7.  Tyskland
8.  **Thailand**
9.  Japan
10.  Kroatia

**Ikke verst, Thailand!**

* * *

### ✍️ Personlig kommentar

Som kvinne – og som en som faktisk snakker med andre kvinner som reiser alene – opplever jeg at trygghet er en gjennomgående følelse blant soloreisende i Thailand. Det gjelder både backpackere, langtidsboende og førstegangsreisende.

Jeg selv har knapt hatt en eneste negativ opplevelse, selv om Husbonden er overbevist om at jeg er perfekt mål for all mafiaen som visstnok skjuler seg bak hvert hushjørne. 😅

Jeg føler meg trygg – men jeg er heller ikke så naiv at jeg tror _ingenting_ kan skje. Min oppfordring til andre kvinner som reiser alene til Thailand: Kom med åpne øyne, ikke med frykt – men heller ikke med skylapper. Vær nysgjerrig, vær smart, og vær fri.